Kmom04
===============================

* Hur känner du inför färger och webbplatser? Föredrar du något särskilt ljust, mörkt, färgglatt?

Jag har nog tidigare varit ganska svartvit och monokrom i mitt färgtänkande, men under momentets gång har mitt syn på färger förändrats. De olika sättet att tänka när olika färger ska kombineras till ett färgschema har öppnat nya banor för mig i mitt färgtänkande. Om inte annat så kommer jag i alla fall att hädanefter lägga till någon accentfärg till mitt tema i gråskala.

* Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?

Färgvalet påverkar i högsta grad webbplatsens känsla. Lätt, tungt, ljust, mörkt - den generella känslan påverkas av färgerna till viss del men också hur de kombineras. Små ytor med tunga eller mörka färger ger inte säkert känslan av en tung och mörk webbplats, stora ytor skulle däremot med största sannolikhet bidra till den känslan. Det måste finnas yta att "vila" på. Typsnitt har också stor påverkan, men min känsla är snarare att det har möjligheten att stjälpa. Det är en balansgång som lätt tippar över. Osäker? Kör på det enkla som inte sticker ut.

* Hur känns din LESS-struktur så här långt?

LESS är smidigt att arbeta med och jag tycker att det var lätt att skapa olika teman som byggs ut allt eftersom. Strukuren kan jag nog arbeta mer med. Hade det varit ett enhetligt tema i stället för flera olika så hade jag nog klarare delat upp temat i olika filer. Ex header, footer, etc. Nu samlade jag det som var återkommande i olika filer och varje tema hade en egen layout-fil som gav temat dess specifika utseende. 

* Hur valde du att göra med ditt eget default tema?

Mitt egna default-tema som jag gjort i tidigare övningar lämnade jag därhän och gick vidare med ett lite mer färgglatt och utmanande. I efterhand så inser jag att jag hade sparat tid om jag utgått från mitt vanliga tema när jag skapade base-temat. I stället så började jag om helt från början, men det var bra övning.

* Var det något särskilt som du uppfattade som utmanande i detta kmom?

Omfattningen var större än tidigare moment. Jag känner att när jag arbetar med design-kursen så kan jag i stort sett sitta hur länge som helst med en uppgift bara därför att det alltid går att skruva lite mer på utseendet. Jag hade därför kunnat stå över övningen där webbsidorna skulle analyseras, även om de var givande, och därmed fått än mer tid över till olika teman. 