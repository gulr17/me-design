Custom
===============================

[Theme-selector](theme-selector)

[FIGURE src="imgcustom.png&w=800"]


## Färger
Färgvalet föll på en monokromatisk färgskala. Grundfärgen är turkos och kompletteras av olika nyanser av turkost och svart, grått och vitt.
Flashbilden med bergen har en opacitet på 0.5 och under den ligger en bakgrundsfärg som skiner igenom, vilket gör att bilden bra smälter in i det övriga färgschemat.

Loggan har tre nyanser av turkost/blått, färger som sen återkommer i flash-sektionen, navbaren och navbarens knappar.

[FIGURE src="img/colors.png&w=800"]

## Designelement

**Transparensen** i flashbilden gör att bergen blir en del i designen snarare än en del i budskapet. Bergen i sig har inget med "kunden" i fråga att göra, men det har däremot vad bergen symboliserar och det blir ett element som formar designen och innebörden av sidan.

Eftersom bergen är tunga i sin framtoning så har jag medvetet behållit mycket av det vita i övriga element, de under i, main/article delen av sidan. Detta för att inte göra sidan alldeles för tung. **Vitutrymmet** mellan element och **avsaknaden av utfyllnad** av sidan tycker jag hjälper till i den aspekten.

Navbaren och bergen i toppen av sidan tillsammans med footern i botten skapar en **inramning** åt textinnehållet i mitten. Storleken på elementen skapar även en hierarki där elementens tyngd för besökaren nedåt på sidan.

## Designprinciper
Jag har försökt att skapa **perspektiv** med hjälp av bergen i flashbilden - sänkan mellan bergen för en inåt i bilden och centrerar sidan på ett naturligt sätt.

I textdelarna, main/article har jag försökt att arbeta med balans i det avseendet att de tre texterna på "Home" jämnt är fördelade på sidans utrymme. Men jag har också försökt att rubba balansen genom att ha texten fördelade på olika ställen i main/article. Bloggdelen är vänsterjusterad och tar upp 60% av sidutrymmet. Detta gör att sidan kantrar lite åt vänster, men det gör inget med den tyngd som finns i toppen av sidan. "Theme"-delen är centrerad så när som på sidebaren vilket gör at den i sin tur kantrar lite åt höger. "About"-delen är också vänsterjusterad men tar bara upp 40% av utrymmet som gör att trots att den kantrar är bättre balanserad än bloggdelen.

## Typsnitt
**Typografiskt** har jag arbetat med två sans-serifer. Montserrat till logga och rubriker - som tycker jag passar bra till rubriker då det är ganska mycket space/mellanrum mellan bokstäverna vilket ger rymd på sidan. Till brödtexten har jag valt Roboto - som jag tycker är lättläst och har en bra rytm på sidan. Den ger ett kraftfullt intryck till texten.
 